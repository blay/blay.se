--- 
wordpress_id: 482 
layout: post
title: "Ambassadörsrapport från Moskva: Del 2" 
categories: swedish 
date: 2009-06-13 20:00:42 +02:00 
wordpress_url: http://www.blay.se/?p=482 
---

Sitter här i hotellets flip-flops och morgonrock. Utvilad, nyduschad, luktar citrongräs. Funderar på om det ska bli ännu en dag av turistpromenader eller om jag ska utnyttja badhuset och den gratis massages här på hotellet. Nå, jag borde nog ändå se röda torget när jag väl är här. Var på väg dit efter maten på den där syltan jag skrev om igår, men det visade sig att bron över dit var avstängd. En massa folk var samlade och jag undrade ifall det rörde sig om en misstänkt bomb, något slags evenemang eller bara ett utegångsförbud. Är mer förbryllad blir jag när det helt plötsligt smäller av en explosion. Tills himlen lyses upp av fyverkerier. När de är slut fullkomligt väller det människor över bron i riktning mot en närliggande park. Vad det än är rör det sig om en händelse, så jag följer med strömmen. Stämningen är upprymd och lättsam så vi ska nog inte störta någon regering. Nej, det visar sig vara nationaldagsfirandet jag hamnat mitt uppe i och parken fylls snart av musik, gycklare, svärdssvingande lajvare, unga killar i militäruniform (blir inte klok på deras olika polis- och vaktstyrkor), tokfulla tonåringar och en och annan vilsen turist som jag. Folk verkar ha kommit hit i ett 50-tal bussar som står parkerade längs vattnet. Hur som helst ett ypperligt tillfälle att studera ryskt kaos och kontroll. Senare försökte jag hitta den där utlovade punkspelningen men området kring parken var helt dött. Ambassadör Klangbot Svartfax 13 juni 09.56 
