--- 
wordpress_id: 117
layout: post
title: "RIAA tillf\xC3\xA4lligt st\xC3\xA4ngt muxtape.com"
excerpt: "Vilka partyd\xC3\xB6dare! Muxtape var en av dessa sm\xC3\xA5tj\xC3\xA4nster som frodades i gr\xC3\xA5zonerna under RIAAs radar. Vem som helst kunde registrera sig och ladda upp en mixtape best\xC3\xA5ende av ett antal l\xC3\xA5tar som som sedan vem som helst kunde lyssna p\xC3\xA5 genom att g\xC3\xA5 in p\xC3\xA5 anv\xC3\xA4ndarnamn.muxtape.com. S\xC3\xA5 simpelt, s\xC3\xA5 genialt."
date: 2008-08-20 11:10:50 +02:00
wordpress_url: http://www.blay.se/?p=117
---
Vilka partydödare! Muxtape var en av dessa småtjänster som frodades i gråzonerna under RIAAs radar. Vem som helst kunde registrera sig och ladda upp en mixtape bestående av ett antal låtar som som sedan vem som helst kunde lyssna på genom att gå in på användarnamn.muxtape.com. Så simpelt, så genialt. Många musikbloggar och musikbolag använde tjänsten för att göra blandband på olika teman och ofta var det ett utmärkt sätt att upptäcka ny musik just eftersom blandbandet ackompanjerades av text som beskrev musiken. Se till exempel hur <a href="http://www.thejetsetjunta.se/?p=1259">Jet Set Junta</a> använde muxtape.

Sen blev Muxtape för stort och snappades upp av RIAAs advokater och det var slut på det roliga. Vi får se var det drar vidare härnäst. Varje nedstängning öppnar ju upp ett utmärkt tillfälle för de som gör nästan samma sak fast lite bättre att få deras stund.

Ett hett tips är <a href="http://soundcloud.com/">Soundcloud</a>, en slags inbox för att skicka låtar till väner och även göra publika. Ens inbox blir sedan automatiskt en spellista och det finns även möjligheter att kollektivt lägga in textkommentarer i låtarna (ungefär som <a href="http://www.viddler.com/">Viddler</a> gör med video).

Möjligheterna att umgås med musik digitalt på nya sätt verkar långt ifrån uttömda. Istället för permanenta arkiv för lagring där man kan finna precis allt dyker tillfälliga nätverk för överföring upp där musik uppenbarar sig just i stunden för att sedan bli otillgänglig igen och ersättas av annan. Det kan beklagas om man har ambitionen att gå till ett arkiv och hitta just en specifik fil men fungerar desto bättre om man accepterar glömskan och flyter med i tillfällighetens uppenbarelser där temporära kopplingar till platser, personer och uttryck upprättas och återanvänds för en stund.
