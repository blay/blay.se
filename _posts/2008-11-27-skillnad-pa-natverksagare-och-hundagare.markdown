--- 
wordpress_id: 144
layout: post
title: "Skillnad p\xC3\xA5 n\xC3\xA4tverks\xC3\xA4gare och hund\xC3\xA4gare"
date: 2008-11-27 12:35:37 +01:00
wordpress_url: http://www.blay.se/?p=144
---
I en <a href="http://www.tv4.se/1.734790">chatt på TV4</a> häromdan fick som <a href="http://copyriot.se/2008/11/23/vi-maste-tala-om-de-oppna-natverken/">uppmärksammats</a> Universals VD Per Sundin <a href="http://www.svd.se/opinion/brannpunkt/artikel_2103621.svd">frågan</a> vad som hände om man fildelade på en grannes trådlösa nätverk.

<span class="standardarticlebody">”Blir det han som kommer att bli ansvarig för min olagliga fildelning?”
Per Sundin svarade:
”Det stämmer! Att idag inte skydda sitt trådlösa nätverk med tex inloggning är    väldigt osmart. Mvh Per” </span>

I <a href="http://sydsvenskan.se/nojen/article393158/Skivbolagschefen-hade-fel-om-Ipred.html">Sydsvenskan</a> hävdar nu <span class="standardarticlebody">Martin Valfridsson, pressekreterare    för justitieminister Beatrice Ask, att detta är helt fel. </span>

<span class="standardarticlebody">– Om inte jag kan visa att du antingen har laddat ned eller upp en fil till    exempel – då har jag inte rätt till skadestånd. </span>

Nätverket kan inte bli skadeståndsskyldigt!

<span class="standardarticlebody">Och inte nätverkets ägare heller?
– Nej. Strikt ansvar finns på bara några få områden, hundägare till exempel    har strikt ansvar. Men när det gäller nätverksägare finns absolut inget    sådant. </span>

Det är alltså skillnad på att koppla sin hund och lösenordsskydda sitt nätverk. Inte heller kan föräldrar bli skadeståndsskyldiga för sina barns fildelande heller. Skulle ipred-lagen gå igenom finns det alltså stora möjligheter för många att bestrida skadeståndskraven. Om man vågar...

För det är just det som är problemet. Lagen kommer säga en sak om vad som är skådeståndspliktigt, i praktiken kommer det bli något helt annat. Per Sundin tar också det här med en klackspark:

<span class="standardarticlebody">– Allt det här handlar i min värld inte om vad som exakt sker när man har    trådlösa nätverk, för mig handlar allt det här bara om att få en respekt för    upphovsrätten...</span>

Såklart! Upphovsrättslobbyn vill ju inte sätta dit några fildelare utan bara statuera exempel för att skrämmas. De är inte intresserade av rättssystemet utan bara att få skicka ut utpressningsbrev precis som det gjorts i alla andra länder med liknande lagar. I praktiken kommer ändå caféer med öppna nätverk eller barnfamiljer som inte har järnkoll på barnens datorvanor riskera att få hem ett brev som antingen innebär att betala förlikning till upphovsrättsindustrin eller ta sig igenom en mödosam rättslig process där man riskerar att bli ruinerad. För upphovsrättsindustrin spelar det ingen roll vems adress man fått eller vem som betalar, bara exemplet statueras.
