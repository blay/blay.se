--- 
wordpress_id: 441 
layout: post
title: "Tillsammans räddar vi skunk.nu!" 
categories: swedish 
date: 2009-05-12 14:01:28 +02:00 
wordpress_url: http://www.blay.se/?p=441 
---

Knappt hann [Copyriot skriva](http://copyriot.se/2009/05/10/arkivhjaltar-raddar-geocities/) om att Geocities håller på att [räddas från undergång](http://www.archiveteam.org/index.php?title=Geocities) tills nyheten når oss om att skunk.nu, förvaltat av Spray, kan komma att [läggas ner](http://www.blay.se/2009/05/05/internet-noll-del-2-fel-moln/) inom en månad. Senaste dygnet har [kampanjen för att rädda skunk](http://www.facebook.com/group.php?gid=92311341966) verkligen tagit fart. I skrivande stund är det 552 medlemmar i gruppen och livlig diskussion om hur en gemensam förvaltning av Skunk skulle kunna se ut, om eventuell omkodning, gamla skunkminnen, med mera. För många människor har Skunk varit en betydande del av ungdomsåren och det märks verkligen på känslorna som är involverade här. Entusiaster finns det gott om, några verkar även vara kompetenta i programmering som tur är. Allt började med Cretins (som själv förvaltade Skunk under en tid) meddelande

> » cretin              2009-05-11 17:18 Ok, dagen vi alla fasat är nära > förestående - Spray planerar att lägga ner Skunk, förmodligen inom > någon månad. Alla förslag för att rädda Skunk tas varmt emot här. > Skall vi gå ihop och köpa Skunk och driva det kollektivt? Finns > kompetensen att hålla liv i åbäket? Osv osv...

På torsdag har han möte med Spray och vi får då se hur det går. Under tiden gäller det att bygga tryck så att Spray får reda på att det finns ett levande skunk-community där ute och att en mindre skara fanatiska entusiaster kan vara [lika värt att värna om för ett företag som en stor massa ljumna konsumenter](http://sethgodin.typepad.com/seths_blog/2009/05/do-you-have-customers-or-members.html). Är Spray smarta ger de Skunk till entusiasterna som goodwill eller säljer till vrakpris. Stänger de ner och raderar databasen har de raserat tusentals människors minnen, dagböcker, kommunikation och ungdomstid och kommer få känna på en kraftig ilska. Det finns fortfarande ett aktivt community på skunk och med en uppfräschning och ett levandegörande av siten kan det blomstra. 
