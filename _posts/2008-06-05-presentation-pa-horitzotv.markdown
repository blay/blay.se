--- 
wordpress_id: 112 
layout: post
title: "Presentation på horitzo.tv" 
categories: swedish 
date: 2008-06-05 16:54:20 +02:00 
wordpress_url: http://www.blay.se/?p=112 
---

Nu finns föreläsningen jag höll i onsdags [uppe på horitzo.tv](http://horitzo.tv/node/493), kryddad med massa grafik som de verkar ha en förkärlek för här. Texten kommer upp här inom kort. Presentationen behandlade mycket kring relationen mellan digitala arkiv och realtidsupplevelser, både i fråga om kulturellt meningsskapande i specifika situationer och den övergripande diskursen om city branding och kreativa industrier. Förutom det lokala gänget kring konstgalleriet La Capella har jag hängt med tidigare gäster i form av tre amerikaner som gör [Alive in Bagdad](http://aliveinbaghdad.blip.tv/) (som jag fått in på[0xdb-arkivering](http://footage.stealthisfilm.com/)) och två kenyaner. Den ena, Julius Mwelu, har [ett projekt](http://www.mwelu.org/) som går ut på att han ger kameror och videoutrustning till kidsen i Nairobis slum och ber dem dokumentera sin vardag. Dels för att kunna berätta historier om situationen där, men också för att kidsen själva ska lära sig se på sin omgivning med nya ögon. Mycket interessant hur själva inskriptionsprocessen (teknologisk eller diskursiv) skapar nya perceptioner. Tänker direkt på Kittlers essä "Glömma" om tekniker för minneshantering vid läsning och givetvis Deleuzes Cinema-böcker. Julius väldigt starka film från en demonstration mot den riggade valprocessen i Kenya som fångar hur militären börjar skjuta med automatvapen rakt in i folkmassan [finns också på horitzo.tv](http://horitzo.tv/node/496) Idag är det en direktsänd diskussion med ett antal olika grupper från området som genom olika perspektiv - [videoarkiv](http://www.desorg.org/), [performance](http://conservas.tk/), [mjukvara](http://www.platoniq.net/), m.m. - behandlar frågan om intellektuell egendom. Kan bli mycket spännande. Som försmak kommer lite flyers från en kampanj mot spanska motsvarigheten till STIM (fast omfattande fler områden än musik)- [SGAE](http://www.sgae.es/home/es/Home.html) - från den sköna gruppen [EXGAE](http://exgae.net/). ![](http://farm3.static.flickr.com/2064/2553031759_db7afc841c.jpg) Är du fortfarande med? Hoppa av! ![](http://farm4.static.flickr.com/3187/2553853966_dbec0f95de.jpg) ladda ner och multiplicera ![](http://farm3.static.flickr.com/2317/2553031823_04d5499779.jpg) multiplicera och dividera ![](http://farm4.static.flickr.com/3114/2553031955_314140f853.jpg) Det här är nätet: Ladda ner, [väx och multiplicera](http://www.google.com/search?q=f%C3%B6rsta+mosebok+1%3A28+var+fruktsamma+och+f%C3%B6r%C3%B6ka+er) 
