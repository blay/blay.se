--- 
wordpress_id: 191 
layout: post
title: Transmediale 
categories: swedish 
date: 2009-01-27 02:15:32 +01:00 
wordpress_url: http://www.blay.se/?p=191 
---

På torsdag håller jag och [Daniela](http://www.bevarainternet.se/skribent/daniela-alba) en presentation och deltar i paneldebatt här på [Transmediale](http://www.clubtransmediale.de) i Berlin. Presentationen, med titeln ”[Shuffle = Terror](http://www.clubtransmediale.de/festival-09/day-program/day-schedule/29/lecture-shuffle-terror.html)”, ska handla om bakgrunden till det fiktiva mötet mellan IFPIs VD John Kennedy och S23K-bussen. Hit kommer den via omvägar genom årstider, skogar och informationsöverflöd. Paneldebatten har den trista titeln ”[How Guerrilla Media is Revitalising Music](http://www.clubtransmediale.de/festival-09/day-program/day-schedule/29/discussion-how-guerrilla-media-is-revitalising-music.html)” under temat ”unofficial channels”. Ett distributionscentrerat debattema som förtjänar att hackas till att handla om post-occupancy istället. Vi är här i Berlin sen i lördags, mest för att vi ville se Bill Drumond. Dock verkar Goodiepals föreläsning ha varit helt klart sevärd ([se imomus](http://imomus.livejournal.com/431499.html)) och när jag kollar det nattliga schemat ser jag nu att vi precis missat [Pan Sonic](http://www.clubtransmediale.de/festival-09/night-program/schedule/26/atak-night-4.html). Ah well, vi har ätit och druckit gott, datat sent in på nätterna samt njutit av [Annika Larssons](http://www.annikalarsson.com/) och [Alan Toners](http://knowfuture.wordpress.com/) gästvänlighet. 
