--- 
wordpress_id: 931
layout: post
title: "Diaspora och sakfrågefinansieringen"
date: 2010-05-14 15:57:21 +02:00
wordpress_url: http://www.blay.se/?p=931
---
<p style="clear: both"><a href="http://joindiaspora.com/blog.html">Diaspora</a>, ett projekt drivet av fyra New York-baserade studenter med målet att skapa en öppen och decentraliserad facebook-dödare, har fått stor uppmärksamhet sedan de <a href="http://www.kickstarter.com/projects/196017994/diaspora-the-personally-controlled-do-it-all-distr">sökte tiotusen dollar på kickstarter</a> men på kort tid har fått ihop över hundratusen dollar. Mycket tack vare uppmärksamheten som gavs av en <a href="http://www.nytimes.com/2010/05/12/nyregion/12about.html">artikel i NY Times</a>.</p>
<p style="clear: both"><a href="http://www.kickstarter.com/">Kickstarter</a> är en sajt för <a href="http://en.wikipedia.org/wiki/Crowdfunding">crowdfunding</a> och har en intressant finansieringsmodell där man kan lägga upp sitt projekt och beskriva hur mycket pengar man behöver till vad och sedan genomförs projektet endast om tillräckligt många användare på siten donerar. Det här skapar intressant data för att analysera vad folk vill ge pengar till och varför. Diaspora till exempel får inte pengar för att de har en halvfärdig kod som verkar lovande eller för att de har en välarbetad uppställning av vad pengarna ska gå till utan för de samlar upp en mängd starka affekter. Diaspora glider på vågen av <a href="http://copyriot.se/2010/05/14/exodus-fran-facebook/">anti-facebookism senaste tiden</a>, sedan Facebook rullat ut den stora planen för att ta över webben. Och även om det är bra killar efter vad jag har hört så menade de ursprungligen att de ville satsa en sommar på det och det är något helt annat än att sätta upp en startup, söka riskkapital, ro i hamn ett stort projekt.</p>
<p style="clear: both">Kickstarter<a href="http://en.wikipedia.org/wiki/Crowdfunding"></a> startades för att stödja estetiska, kreativa projekt som musik och konst. Det verkar dock som om det är moraliska, sakfråge-baserade projekt som drar in de stora pengarna. <a href="http://www.kickstarter.com/projects/196017994/diaspora-the-personally-controlled-do-it-all-distr">Diaspora</a> är ett exempel, <a href="http://www.kickstarter.com/projects/windowfarms/turn-our-cities-windows-into-vertical-veggie-farm?pos=1">fönsterodlingar</a> ett annat och <a href="http://www.kickstarter.com/projects/nycresistor/a-hackerspace-grows-in-brooklyn">ett växande hackerspace</a> ett tredje. Folk ger hellre pengar till några som tydligt uttrycker att de tror på något, som står inför en utmaning ingen stått inför tidigare. Inte till de som har något färdigt de vill göra eller som har en plan. Ironiskt nog skulle det nog vara kontraproduktivt att ha en allt för tydlig plan då det skulle verka som om de bakom projektet för allt för insnöade på sin plan istället för att rikta sig affektivt och passionerat mot världen och sakfrågan. Kanske finns här en undermedveten föreställning om att det enda sättet att navigera dessa turbulenta tider är att börja med en hängiven passion för något samt förmågan att snabbt och smidigt reagera på omständigheter men utöver det absolut ingenting mer. Varje plan, föreställning eller bagage är alltför stelt och kommer bidra till att projektet missförstår komplexiteten i vad de har framför sig.</p>
<p style="clear: both">Sakfråge-projekten skapar en aura av singularitet, av att någon kvalitativt skillnad, en disruption kommer att skapas av just det här projektet. De traditionella kreativa projekten inom konst och musik däremot lägger bara till ännu ett verk. På det stora hela tycker jag det är sympatiskt. Singulära, disruptiva praktiker som använder sig av ny kunskap och teknologi är mycket mer kulturellt intressant än att upprepa gamla massmediebaserade kulturformer från 1900-talet.</p>
<p style="clear: both">Tänkte förövrigt på det när jag såg filmen <a href="http://vimeo.com/11557668">produkt no3</a> från <a href="http://nmfhu.wordpress.com/2010/05/13/produkterna/">Ny Musik för Hållbar Utveckling</a> som är en översikt över DIY-scenen i Sverige 2010. Den mår mycket bra, lever och frodas med ett myller av band och klubbar i de tre svenska städerna. Men är det inte dags att skala upp DIY till mer än musik, film, fanzine och teckningar? Idag kan vi ju ha DIY kring husbyggande, stadsplanering, kryptografi, programmering, biologi, genetik, roboteknik, energi och massa annat. Det känns lite lite trist när unga människor startar ett band och har spelningar eller skriver en bok istället för att odla bakterier eller bygga drones. Tidigare var ju det enda som gick att göra att plocka upp en gitarr, en penna eller använda sin dator till musik och grafik om man ville vara ung och kreativ. Men nu vet jag inte om det finns så många ursäkter längre. Jag vill inte nedvärdera musik eller litteratur men det finns tusentals nya sätt att skapa, uttrycka, vara och göra idag (kanske är det <a href="http://copyriot.se/2010/05/11/utlopp/">avloppstanken</a> som spökar...).</p>
<p style="clear: both">Kickstarter står för en finansiell modell där <em>projektet</em>, den tidsbegränsade praktiken, är det som finansieras och som i varje fall inte på förhand rutar in vilka typer av projekt som kan ingå i detta. Som det är nu används kickstarter nästan enbart av amerikanska projekt. Vad tror ni om det här i Sverige? Är vi för små för att satsa på en inhemsk variant av crowdfunding? Behövs andra strategier här?</p>

<br class="final-break" style="clear: both" />
<div id="gm_minibuffer_container" style="background-color: #000000;"><span>$</span><input id="gm_minibuffer_input_area" /></div>
