--- 
wordpress_id: 602 
layout: post
title: Kvasiobjekt i 2 dimensioner 
categories: swedish 
date: 2010-03-01 13:59:22 +01:00 
wordpress_url: http://www.blay.se/?p=602 
---

![img_0947](http://www.blay.se/wp-content/uploads/2010/03/img_0947-300x225.jpg "img_0947") Detta är en relä till kvasidiskussionen som jag nämnde [här](http://www.blay.se/2010/02/26/icke-auktoriserat-gastbloggande-hos-intensifier/). Det har talats om att ta diskussionen till whiteboard och face-to-face, men jag kunde inte hålla mig och har här ritat upp två kvaisobjekt i relation till varandra. Förstoring: ![img_09481](http://www.blay.se/wp-content/uploads/2010/03/img_09481-1024x768.jpg "img_09481") Jag ser direkt händerna som reses i protest. "Detta är ju containertänk, Magnus!". Men lugn bara, vi återkommer till det. Det första vi kan notera är att ritningen är *fraktal*. Det är två cirklar dragna, men på gränserna till det är det mindre objekt, på deras gränser ännu mindre osv in i en tänkt oändlighet. Jag fick denna idé när jag läst om *[boundary objects](http://www.jstor.org.ludwig.lub.lu.se/stable/285080)*, vilket innebär objekt som befinner sig i två objekt samtidigt, både innanför och utanför. Det är det här som gör att objekt måste betraktas som *kvasiobjekt*. Det finns inga relationer/processer som med säkerhet kan sägas vara inne i objektet och andra som är utanför objektet. Menmenmen, nu kommer protesthänderna upp igen! "På ritningen finns det visserligen en oskarp gräns av *boundary objects* men samtidigt har du ju ritat upp några slags processer som vi definitivt kan säga befinner sig inne i objektet!" Detta är dock bara en effekt av att det är en 2-dimensionell ritning av vad som egentligen är n-dimensionellt. Om vi börjar med att sträcka ut objekten till tre dimensioner så kan vi ju närma oss objektet ovanifrån och i så fall ligger de processer som i den 2-dimensionella representation ligger inuti, helt plötsligt på utsidan. Ok, nu är vi i tre dimensioner och ser ovanstående ritning som ett slags suddigt klot med fraktala gränser mellan sig självt och det andra klotet. Efter detta är det enkelt att utvidga återigen till flera dimensioner till *varje punkt i kvasiobjektet är på utsidan*. Detta går inte att representera i tre dimensioner utan om vi vill tänka det bildligt måste vi tänka ett tredimensionellt objekt som hela tiden *viks*. Här är en film som visar hur vi kan tänka flerdimensionella objekt i tre dimensioner: Då landar vi slutligen i ett slags *blackboxande*. Att i varje specifik relation mellan två kvasiobjekt som vi undersöker så måste vi vika dem med en viss utsida ytterst som om de vore ett specifik objekt. I varje given relation kan vi tänka objekt *som om* det fanns en *insida*, en *hinna* där kontakten sker och en *utsida*. ![bild-366](http://www.blay.se/wp-content/uploads/2010/03/bild-366.jpg "bild-366") 