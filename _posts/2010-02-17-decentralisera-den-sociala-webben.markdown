--- 
wordpress_id: 598 
layout: post
title: Decentralisera den sociala webben 
categories: english swedish 
date: 2010-02-17 12:29:03 +01:00 
wordpress_url: http://www.blay.se/?p=598 
---

Mikrobloggning. Vi måste ordna det. Vi på internet. Öppet, decentraliserat, expanderbart. Mikrobloggningen är primalflödet på nätet. Det som riktar om alla flöden. Följ @monki så spelar det ingen roll var jag skapar saker på nätet. Om du är intresserad så kan du följa allt via @monki. En länk jag fann intressant, en bloggpost jag skrev (på en av 20 bloggar), en kommentar på någon annans blogg, ett foruminlägg, en bild, en film. Alla flöden går via mikrobloggen. Mikroflödets aggregering tillåter oss att vara flyktigare på resten av nätet. Det är mer än kanalisering än något som skulle ha att göra med innehållsproduktion. Så vi måste fixa det på vårt sätt. Inte på twitters sätt. Öppet protokoll som vem som helst kan skriva gränssnitt och funktioner till. Fixar vi det så kan vi fixa alla andra saker sen. Fixar vi det kan vi fixa ett protokoll för bilder där du kan tagga @monki i bilden så får jag reda på det. Så kan jag aggregera alla taggade bilder någon annanstans om jag vill ha ett facebook-liknande bildalbum av andras bilder av mig. Har vi bara mikroflödet ordnat så går alla typ av information att länka via det. Mikroflödet är skapandet av relationer mellan information på internet. Låt oss börja här. Hur svårt kan det vara? Mikrobloggande är världens enklaste grej. Det behövs bara en överenskommelse om inloggning, socialt nätverk och lite sync. Nåt sätt för att skydda privata meddelanden, även om det faktiskt kan vara en påbyggnadsfunktion. Det behöver inte vara hur snabbt som helst som sök behöver vara. Sök är svårt att decentralisera på grund av hastigheten. Men mikrobloggande kan dröja några sekunder innan meddelandet kommer ut. Det behöver inte vara informationstungt som strömmande video. Strömmande video är svårt att decentralisera på grund av datamängden. Eben Moglen talar om att decentralisera den sociala webben i en föreläsning har gjorde för några veckor sedan på Internet Society in New York med titeln [“Freedom in the Cloud: Software Freedom, Privacy and Security for Web 2.0 and Cloud Computing”.](http://www.isoc-ny.org/?p=1338) Han går hårt ut och spårar utvecklingen av dagens webb. Sociala webben av idag är en [långsam katastrof](http://www.blay.se/2009/05/05/internet-noll-del-2-fel-moln/) som utvecklat sig över flera år där relationen mellan dels en server där alla loggar och all makt finns och dels en tunn klient som inte har något att säga till om har polariserats och förstelnats som webbens självklara infrastruktur.   Servrarna virtualiseras allt mer medan klienterna blir mer personliga och fattigare. Tydligt exempel på [stigberoende](http://copyriot.se/2009/11/03/stigberoende/) där andra val kunde ha lett till en helt annan utveckling, men där vi har tagit oss in på en stig där allt från hårdvara till gränssnitt utvecklas för att förstärka uppdelningen. Har avskyr Facebook mer än allt annat och klämmer till med den sköna dissen "Zuckerman has done more evil to mankind than anyone else his age". Lyssna/kolla gärna på [föreläsningen](http://www.isoc-ny.org/?p=1338) så bygger vi sen. 