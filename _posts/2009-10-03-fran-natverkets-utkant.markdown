--- 
wordpress_id: 555 
layout: post
title: "Från nätverkets utkant" 
categories: swedish 
date: 2009-10-03 16:47:05 +02:00 
wordpress_url: http://www.blay.se/?p=555 
---

[Geraldine](http://twitter.com/misspirata) kallar tillståndet i Mexico City för "Sub-future" och förutspår att resten av världen snart kommer befinna sig i samma tillstånd. Det vill säga att ingenting fungerar, allt är ett mega-kaos, men ändå klarar sig uppenbarligen staden genom något oförklarlig emergent självorganisering. Detta är "[the edge of the network](http://www.worldofends.com)" - all komplexitet finner du utkanten av nätverket. Det här landet ägs av världens rikaste man, [Carlos Slim](http://www.e24.se/lifestyle/riktliv/artikel_44829.e24) (pimpnamn, no?) som äger allt "fom bread to buildings" (jo, folk köper ruskgt mycket bröd här). Carlos äger dessutom telefonledningar, mobilmarknaden och internet. Ett totalt kommunikationsmonopol vilket bland annat leder till att Mexico i absoluta tal har bland den högsta kostnaden för internetuppkopplingar och bisarra fenomen som "the five o'clock cap" som sänker hastigheten på nätet efter klockan fem. Stan svämmar över av en slags lo-tech/hi-tech. Ta till exempel försäljarna av pirat-dvd i tunnelbanan. De är utrustade med ryggsäckar med inbyggda högtalare som krämar ut hög musik samt portabla videoskärmar med vilka de går runt bland resenärerna och visar klipp från de hetaste filmerna. De här ryggsäckarna med högtalarna går att köpa som kit på en viss marknad som jag kommer att besöka i veckan. Tunnelbanan överhuvudtaget är en speciell upplevelse. En resa kostar 2 pesos (1 krona, typ) vilket är löjligt billigt även med mexikanska mått. Efter klockan fem är de första 3 vagnarna på varje tåg reserverade enbart för kvinnor, pensionärer och transexuella. Tydligen en nödvändighet på grund av alla trakasserier som annars förekommer i de fullsmokade vagnarna. Igår deltog jag i ett symposium på konstfestivalen [transitio_mx](http://en.transitiomx.net/). Mitt anförande berörde spänningarna mellan idén om det [globala molnet](http://www.blay.se/2009/05/05/internet-noll-del-2-fel-moln/) och konceptet internetNoll. Det togs emot väldigt bra, vilket jag tror har att göra med att internetnoll är ett begrepp som ligger nära den mexikanska verkligheten. Det kommer upp en video snart och jag ska renskriva så jag kan posta det här på bloggen. Det finns så mycket mer att skriva om från den här fantastiska staden så framtida inlägg kommer troligtvis att handla om panda-maoister, mescal, 200 år gamla falskpressar, tapirer som matas med tacos och den mexikanska bögporrfilmen "Mexican Corruption". 
