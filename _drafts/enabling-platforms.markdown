---
layout: post
title: Enabling platforms
summary: 
---

Fabriken i Malmö är inte bara ett fablab utan också föremål för designforskning knuten till MEDEA vid Malmö högskola. Det har börjat komma en del akademiska papper ur detta och här ska jag ta upp ett som heter [Democratizing production: challenges in co-designing enabling platforms for social innovation](http://medea.mah.se/2011/11/democratizing-production-challenges-in-co-designing-enabling-platforms-for-social-innovation/)



Artikeln tar upp fenomenet "enabling platforms". Detta koncept behöver inte bara handla om fablabs och liknande tekniska resurser utan är ett koncept som försöker lösa problematiken med att uppifrån stödja verksamheter bestående av lösa, bottom-up organiserade nätverk utan att kväva den spontana karaktären hos dem. I och med detta kan verksamheten fortsätta självorganisera och styra sin riktning även om det finns en "enabling platform" som hjälper till att skala upp och även kan kanalisera den kreativa verksamheten. Fabriken har till exempel delvis som syfte att skapa nya företag i Malmö.

Problemet är att man börjar med plattformen och vad den kan möjliggöra och sen förväntar sig att folk bara ska droppa in och använda de möjligheter som finns. Varför gör de inte det i den utsträckning som förväntas? Jo för att deras liv innan plattformen var inte tomheter som bara kan fyllas med nya kapaciteter. Deras liv var och är fulla av åtaganden och förlustanden.Istället för att börja att bygga en plattform och förvänta sig deltagare borde man börja där (en viss grupp) deltagare finns och se vad som skulle kunna förbättra deras situation. Hur kan plattformen, kanske med enklare och mer mobila medel, existera just där, i deras liv? Ett annat alternativ är att skära bort andra åtaganden för att ge plats åt anänvdande av plattformen. Ett sådant sätt är att ta bort åttagandet "jobb" genom att finansiera deltagare (direkt eller genom lån) eller att ta bort orsaken till att de behöver jobba genom att bidra med resurser som de annars skulle behöva arbeta för att få tillgång till. Ett problem med denna strategi är dock att arbete i stor utsträckning är ett antingen-eller-fenomen. Antingen arbetar någon tills all sin energi gått åt eller så har de inget arbete alls. Oavsett behöver ersättandet då gälla hela inkomsten.

Hackerspaces och andra plattformar tar fram metoder och verktyg, samt knyter nätverk och skapar kunskapsresurser som gör en mängd olika former av tillverkling tillgängliga för en allt bredare deltagarbas. De sänker tröskeln och bidrar med olika trappsteg (och det är viktigt att alla trappsteg finns med, från lägsta till högsta!) för att följa en väg genom en snårig skog. Men det stora problemet som kvarstår är inkompatibiliteten mellan detta sätt att arbeta och den dominerande arbetslinjen. Även det minsta steget in i personal fabrication har svårt att ta sig längre än en kvällsaktivitet för de allra flesta (framförallt de som inte har tillgång till detta genom andra institutioner så som universitet). Arbetslinjen är helt enkelt inte lika skalfri som möjligheterna för decentraliserad produktion är. Av den anledningen räcker det inte med att bara erbjuda plattformen och vänta på att folk ska utnyttja möjligheterna. Vissa grupper kan göra detta; studenter, de med fria yrken, arbetslösa som inte behöver vara på arbetsförmedlingen hela dagarna, konstnärer. Men avståndet till resten är långt.

Ett annat sätt att beskriva samma problem: Problemet är inte *access*. Problemet är inte avsaknad av möjligheter. Problemet är avsaknad av tillfällen att utnyttja de möjligheter som finns. De tekniska möjligheterna med datorer, nätverk och personal fabrication är ljusår framför de tillfällen att använda och utveckla dessa som ges i den nuvarande politiska ekonomin. Anledningen att remixkultur, nätmeme, bloggar och andra mjukvarubaserade deltagarkulturella fenomen nått en sådan framgång är att de har kunnat utnyttja "the bored at work network" [var har jag skrivit detta tidigare??]. Det vill säga att de har lyckats skapa produktionsformen som går att stycka upp i mikrosegment som var och en i en svärm av aktörer kan bidra med, inte helt olika hur data överförs i en bittorrentsvärm. Problemet med personal fabrication är att det kräver långa tidssegment som inte går att åstadkomma på en kafferast, vid frukostbordet eller vid den där åtråvärda halvtimmen innan läggdags.

Dessa communities som det talar om som den viktiga icke-tekniska komponenten när det gäller att få "enabling plattforms" att utvecklas; vilka är de? Hur lever de sina liv? Vad gör de och vad är de en del av när de inte är en del av detta community?

Personal fabrication har potentialen att radikalt omformulera hur vi ser på pch gör produktion. I dagsläget är den inte mogen för detta utan används mest, som Serevalli påpekar, till att skapa "customized gadgets". Men det är också så att en ny föreställning om teknologi också kräver nya sätt att leva. De nuvarande sätten måste bytas ut, annars kommer teknologin, med sina vida möjligheter, bara ttt fylla de små luckorna som finns i de nuvarande livsformerna. Detta är ingen individuell ensak utan måste följas av ett samhälligt omorganiserande längs hela produktionskedjan (en kedja som i sig int eheller kommer att vara sig lik). Av den anledningen kan det vara extra intressant att studera den här typen av teknik när den introduceras i regioner där de här produktionskedjorna samt teknologiska- och socioekonomiska infrastrukturerna inte finns på plats. Där finns andra typer av behov och utrymmen för den odeterminerade tekniken att få plats i.

> There is the risk that personal fabrication will just become a tool for consumerism through which users 'are empowered' to create their personalized gadgets without questioning the actual industrial production system.

Detta är vad som uppmärksammades som risken med "alternativ"-tendensen i ett tidigare inlägg. Serevalli föreslår att "open innovation" ska komplementeras med "social innovation" för att komma förbi problemet med "build it and they will come". Här finns det dock problem med definitionen av social innovation som kan betyda både teknisk innovation som hjälper ett socialt problem, användandet av informationsteknologi för att skapa communities kring sociala problem och icke-tekniska (eller inte-i-huvudsak tekniska) lösningar som löser sociala problem.

Ett problem, men också en nödvändig komponent, i dessa plattformar är att man vill nå folk i en roll som inte är deras inkomstbringande roll, hur prekär den än är. Man riktar sig alltså inte till exempelvis konstnärer, designstudenter eller egenföretagare inom design (även om dessa inte utesluts), utan till "folk". Detta generiska folk existerar såklart in på riktigt utan är en sammansättnign av olika typer av människor med minsta gemensamma nämnare att det åberopas utanför deras vanliga sociala roller. Kan ett av problemen i själva verket vara detta? Att vardagen är fylld av olika sociala roller och åtaganden till den grad att en enskild individ aldrig är detta "folk" utan istället måste åberopas som en av alla de sociala roller de ändå fyller i vardagen. Vad som egentligen ligger bakom denna appell till "vanligt folk" kanske i själva verket är ett sökande efter ett "framtida folk" (i en lätt Nietzscheansk anda). På det viset är det en form av spekulativ design, dvs att man försöker skapa en plattform och en designprocess för något som i dagsläget (pga av arbetslinjen, låt säga) är omöjligt. Plattformen får då inte funktionen att den uppfyller ett visst behov som existerat i en vakuum tidigare (folk med önskan och tid att dleta i designprocesser men utan teknisk och fysisk möjlighet)  utan plattformen blir ett sätt att ställa krav på ytterligare förändringar i samhället, som vida överstiger vad plattformen själv förmår. Istället för att fråga vad det var för fel på plattformen som gjorde att deltagandet uteblev kan man ställa sig frågan vad det är för fel på det sättet samhället är organiserat som gör att det inte förmår utnyttja de möjligheter som här ställs upp (hint: arbetsljinjen). Beroende på vilken nivå man vill lägga detta på och vilket tidsperspektiv man har blir plattformen antingen av form av kritisk design eller en möjlighet att involvera fler aktörer, exempelvis lokalpolitiska aktörer, för att förändra den sociala situationen som förhindrade deltagande.

Utifrån detta perspektiv riktar sig inte en plattform till ett "coming community" enbart i bemärkelsen att man bygger en plattform för att ett community ska forma sig som inte var möjligt tidigare eftersom de tekniska förutsättningarna som plattformen erbjuder inte fanns på plats; ett community som bara är *slumrande* och aktiverades av plattformen. Det handlar också om att det community som skulle kunna formas, nyttjandes de resurser som erbjuds, är *upplåst* i andra communities (exempelvis jobb) och av den anledningen inte ens tillgängligt då de tekniska resurserna som plattformen erbjuder finns tillgängliga --- även om potentialen hos de tilltänkta individerna, i forma v kapacitet, begär och behov, finns där.
