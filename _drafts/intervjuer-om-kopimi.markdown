---
layout: post
title: Intervjuer om Kopimi
---

Kopimi växte ut ur en rätt speciell gemenskap vi hade i kretsen kring Piratbyrån nångång 2003-2004. Det är lite svårt att beskriva exakt varifrån själva idéerna hade sitt urspring, och det är kanske konsekvent med kopimi:s livshållning. Däremot är det med säkerhet så att kopimi namngavs och formgavs av Ibi Botani, som också var den som uttryckte kopimi klarast. Tyvärr gick Ibi bort för inte så länge sedan.

Kopimi är en uppmaning till kopiering och en vilja att bli kopierad. Därmed är den fundamentalt inkompatibel med copyright, men är heller inte en alternativ licens så som creative commons eller copyleft. Kopimi går bortom idén om licenser och till och med själva idén att den väsentliga delen av en kopiering är en bit information som skulle kunna gå att licensera. Både copyright och dess alternativa spegelbilder tenderar att favorisera dessa licenserbara slutprodukter av kopiering. Dessa slutprodukter känner vi idag som något som är oerhört lätt att kopiera med en enorm precision. Kopimi, å andra sidan, sätter värde till de situationer som är närmast omöjliga att kopiera i sin helhet. För kopimi är det endast ett litet fragment av en idé som kan lagras som information. Idéen som helhet kan bara realiseras genom ytterligare en kopiering. 

Vissa idéer blir varor. visserligen bra eller dåliga varor. De skyddas av ägandeskap och kontroll. Lagar och kontrakt.
Vi ville hellre utveckla idéer som skyddades av en levande gemenskap. Av att de var en del av en levande berättartradition där man kopierade och utvecklade varandras idéer helt fritt. Istället för att dyrka det praktiska och abstrakta i information och informationsflöden, handlar kopimismen med om det kroppsliga.

Vissa var skrajja för att de tänkte att idéerna då skulle kunna tas över av den andra ekonomin och göras till varor ägda av någon annan. Men för oss var aldrig det ett bekymmer eftersom vi helt enkelt inte var intresserade av den ekonomin och kände att den på något plan redan hade förlorat, att den redan var död, utan att den kanske visste det. Den var som en zombie. Att säga att copyright är död nu är lite som när Nietzsche lät sin galning utropa att gud är död. Det var i en miljö där gud kanske hade en större inverkan på det vardagliga livet än någonsin, precis som copyright för oss. Men vad som menades med att gud/copyright hade förlorat sin filosofiska grund. Och det kan tyckas vara bara hårklyverier, men det får också en praktisk betydelse. Om man försöker upprättahålla en konstruktion som har förlorat sin filosofiska grund så finns det ingen balanserad plats där den kan landa utan man måste ta till mer och mer extrema åtgärder ju längre det går. Vi ser precis det här med copyright idag. Där copyright tidigare var ett ramverk som reglerade en isolerad bransch och inte hade något att göra med vanligt folks privatliv måste copyright idag skapa en massiv övervakningsapparat som avlyssnar all kommunikation som sker mellan människor för att den ens ska vara möjlig. Copyright har helt förlorat sin förmåga till att vara en historisk drivkraft.


"Å andra sidan beteckningen på en livshållning, animerad av lusten till att kopiera och kopieras."

"Paradoxalt nog tenderar anhängare av såväl copyright som copyleft att i konstnärligt hänseende favorisera just sådana slutprodukter, vilka i den tekniska reproducerbarhetens tidsålder blivit påfallande lätta att kopiera. Anhängare av kopimi, å andra sidan, sätter högre värde på de tids- och platsspecifika situationer, som är närmast omöjliga att kopiera i sin helhet. Imperativet ”kopimi” blir således inte en maning till identisk upprepning, utan till urval, till modifikation och till skapande av nya situationer och ramverk för kopiering."

"Till saken hör att kopimis anhängare hittills aldrig har formulerat sin lära i egna ord, utan endast presenterat den via kopierade och lätt modifierade beskrivningar av helt andra rörelser, inte sällan skrivna ur ett direkt antagonistiskt perspektiv, på ett sätt som fått kopimi att framstå i en ofördelaktig dager. Antikopimismen framstår således i hög grad som en kopimistisk konstruktion."
/Framtidsencyclopedin

Att registrera en religion hos staten har alltid karaktären av ett skämt. Detta eftersom en religion innebär uppbyggdnaden av en struktur och livshållning av ett annat slag än den som påbjuds genom staten och det dominerande samhället. Annars skulle den inte vara värd att klassas som en religion. Det skulle bara vara "så saker görs häromkring". På sin höjd innebär registreringen av en religion hos staten ett paradoxalt skydd garanterat av staten mot statens egna förtryck. Staten garanterar sig själv att den inte ska förtrycka den här livshållningen. Men å andra sidan är denna paradoxala självreferens genomgående för hur staten fungerar. Det är bara staten som kan garantera att staten förblir demokratisk exempelvis. 

Detta skämtaktiga är inte exklusivt för kopimismen. I latinamerika finns exempelvis frihetsteologerna som i stort menar att den katolska kyrkan är ett skämt. De menar att jesus straffades för sin radikala anti-hierarkiska praktik. Därför är det enligt dem skämtsamt att den katolska kyrkan, som säger sig förvalta jesus tradition, har blivit en konservativ och maktbevarande institution i latinamerika. 

Allt man gör involverar tro eftersom vetandet inte är fullständigt. Det som urskiljer en religion är att den inte enbart är en privat angelägenhet utan har en publik dimension där trosuppfattningen förmedlas med hjälp av symboler och symboliska handlingar. 

   1 Vad �r kopimismen f�r n�got? Vad �r det mest grundl�ggande k�nnetecken?
   Vad k�nner du till om dess uppkomst som kulturbegrepp och f�reteelse?

Kopimismen är en livshållning som betonar den centrala plats som kopiering och kopieringsakten har i livet som helhet, från DNA till fildelning. Inom denna ram finns det lite olika kopimistiska skolor. Vissa lägger betydelse vid att information i sig har ett värde medan andra, som den mystiska kopimin, menar att det är det som uppstår i själva kopieringsakten och den skillnad som alltid finns mellan två kopior av samma sak är det väsentliga. Att det är själva förbrukandet av informationen snarare än ackumulering av det som är det väsentliga. Själv lutar jag mer åt den senare, medan den statligt registrerade kopimismen lutar mer åt den förra.
 
Kopimismen som begrepp uppstod någonstans runt 2003-2004 i kretsarna kring Piratbyrån som jag har var medgrundare till. Ordet i sig och dess visuella representation utveckla av Ibi Botani och den var en renodling av ett antal idéer och känningar som cirkulerat i de här kretsarna som handlade om vilka nya perspektiv på kultur, mening och livet i sig som möjliggjordes av erfarenheten av internet och fildelning. Just begreppet utveckla tror jag är bra för att förstå vad kopimi handlar om. Att veckla ut något är både en upptäckt av något som redan finns och samtidigt en konstruktion. Kopimi tog alltså något som redan fanns slumrande men vecklade ut det och gjorde det mycket mer synligt genom att ge det en form och ett ord. Och nya sådana utvecklingar sker hela tiden. Till exempel då skapandet av det här statligt registrerade religiösa samfundet.


   2 P� vilket s�tt inneb�r Kopimismens godk�nnande som religi�st f�rbund av
   den svenska staten en f�r�ndring av hur fenomenet religiion och
   religionsut�vning ska f�rst�s i sverige?

Det som är lite speciellt med kopimismen som religion, om det ska förstås som det, är att det är en ung religion. Vanligtvis är väl det som registreras redan väletablerade religiösa samfund men som bara inte haft utövning just i Sverige tidigare. Med kopimismen har vi ju att göra med något så ovanligt som födelsen av en ny religion, om man nu ska tolka den som en religion. Och det är lite svårt att veta så tidigt i kopimismens bana. Tänk hur kristendomen såg ut år 8 år efter att jesus hade satt igång med sina predikningar. Jag är ingen teolog direkt, men den sammanslutningen lär ha sett myket olik ut jämfört med vad vi nu räknar som en religion. Till och med i formuläret för att registrera det religiösa samfundet krävs att man specificerar institutionaliserade riter så som bön, bikt, samfundets hierarkiska ordning osv, och så institutionaliserade är inte nya religiösa praktiker. Så om kopimismen förändrar synen på religion och religionsutövning så hoppas jag att det leder till en syn på religion och religionsutövning som en levande, utvecklande och kreativ praktik för meningsskapande, snarare än att det ska handla om att följa vissa redan institutionaliserade praktiker och meningssystem. 

 
   3 Kopimismen har numer ocks� representanter utanf�r sverige. P� vilka s�tt
   �r Kopimismen ett internationellt fenomen och vad har r�relsen f�r
   internationellt anspr�k?

Här tror jag att det är viktigt att uppmärksamma skillnaden i spridning mellan en rörelse och en kopia. En rörelse innebär att det är samma sak som sprids utåt och att det alltid finns en koppling mellan olika delar av rörelsen, annars skulle de räknas som två, förvisso likartade, rörelser. En kopia däremot kan göra plötsliga hopp och uppstå på oväntade ställen under oväntade former utan att det finns en koppling till sammanhanget där kopian fanns tidigare. Därför tar kopimismen en viss risk när det gäller dess spridning, eftersom det kan uppstå kopimister nånstans med helt andra perspektiv på saker och ting än vad vi har. Vem vet, det kanske kommer nazi-kopimister nångång eller så kanske det finns nomad-kopimister som bor i tält i nån öken nånstans. Men det är också det som är tjusningen med idéer. Att de några i en helt annan kontext ta en idé man själv varit med och utvecklat och sedan "missuppfatta" den och anpassa den till ett annat sammanhang. Idéer och kulturella symboler och uttryck är oberäknerliga på det sättet. Man kan aldrig fastslå betydelsen av den i ursprunget. Men här blir dte också ett problem för samfund av alla slag. Hur kan man både ha en gemenskap och oberäknerliga utvecklingar på samma gång?


   4 Slutligen s� skriver du i din blogg [4]blay.se att kopimismen kan
   f�rst�s som uttryckandes en slags sj�lvorganiserings eller autopoetietisk
   princip? Vad har kopimismen f�r politiska dimensioner, och p� vilket s�tt
   betraktar ut�vare och medlemmar av r�relsen relationen mellan religion och
   politik som dom�ner; �r de distinkta eller parallella?

Kopimismen är en religion som betonar praktiken till hög grad, mer än tron skulle jag vilja säga. Det är själva praktiken och erfarenheten av praktiken som öppnar upp för nya perspektiv på världen och tillåter en att ställa nya frågor och se saker och ting i nytt ljus. På så vis att politik innebär att förändra vårt gemensamma agerande i världen och ofta gör det genom att förändra vårt perspektiv på den så finns det egentligen ingen skillnad i princip mellan dem. Kanske kan man säga att de arberar i olika register, i olika våglängder. Framförallt den mystiska kopimismen, som också inte är lika tydligt knyten till ett politiskt parti som informations-kopimismen där det finns en stark anknytning till piratpartiet, liksom all mystisk religion, lägger stor vikt vid den levda erfarenheten och menar att den egentligen inte kan uttryckas i ord, som på sin höjd bara kan anspela på vad erfarenheten förmedlar. Man måste helt enkelt kopiera för att förstå sig på kopimismen. Hur mycket man måste kopiera varierar från person till person. Men när man väl förstått kopimismen behöver man inte kopiera lika mycket längre. Det kan sägas vara en skillnad mot en politisk hållning som alltid har kravet på sig att kunna uttryckas i ord och argumentation, delvis för att kunna bemötas med motargument från andra politiska hållningar.
